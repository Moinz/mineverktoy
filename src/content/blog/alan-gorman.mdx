---
title: 'Alan Gorman'
description: 'Oppfinner / Ingeniør / Designer'
pubDate: 'Dec 1 2025'
heroImage: '/images/alan-gorman/image3.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';




<Question1/>

Jeg heter Alan Gorman og jobber med design og utvikling av produkter og mekaniske ting. De siste 9 årene har jeg jobbet som selvstendig gjennom _Not a Number AS_ fordi det er den eneste måten jeg får til å jobbe med alle tingene jeg har lyst til å jobbe med.

Jeg er utdannet ingeniør, men er veldig interessert i design så det kan kanskje oppfattes som en eller annen form for identitetskrise. Om man skal bruke masse tid på å lage noe så kan det like gjerne se bra ut!

Hverdagen består av å hjelpe folk med å ta sine ideer fra et konsept til et fysisk produkt som er klar for produksjon. Jeg fokuserer på mekanisk design og integrasjon av elektronikk og liker å være med på hele reisen fra konsept til ferdig produkt.

Jeg har jobbet i alle mulige industrier fra aerospace, racerbiler og kompositt til hjelpemidler, utesteder og sportsutstyr. Jeg passer alltid på å både jobbe med teorien og de fysiske tingene.

Som en ekte nerd er det vanskelig å skille jobb og hobby. Jeg har utallige private utviklingsprosjekter, bla. en elektrisk motorsykkel som jeg holder på med litt om jeg har tid.

<figure>
    <img src='/images/alan-gorman/image6.jpg'/>
    <figcaption>
        Elektrisk motorsykkel uten klær på
    </figcaption>
</figure>

<figure>
    <img src='/images/alan-gorman/image7.jpg'/>
    <figcaption>
        Elektrisk motorsykkel i felten
    </figcaption>
</figure>

Ellers liker jeg generelt å lære nye ting, enten det kan brukes i jobbsammenheng eller bare er for moro. Av sportslige aktiviteter holder jeg stort sett på med ting som byr på litt fart og spenning. De siste årene har sommeraktivitetene vært RoadRacing (kjøre rundt og rundt på bane med en gammel motorsykkel) og stisykling. Om vinteren går det i snowboard og litt buldring.


<Question2/>

Haha, da har du kommet til riktig sted. Som alle vet er bra verktøy halve jobben og ettersom jeg gjør mye forskjellig er det en del verktøy her. Jeg skal ikke ramse opp alt, men vi kan se på det som blir brukt mest.

Jeg liker å begynne enkelt og skisse for hånd med penn i en notatbok av god kvalitet eller på en [Wacom Intuous](https://www.wacom.com/en-us/products/pen-tablets/wacom-intuos). For meg er det lettere å være kreativ når jeg gjør ting for hånd. Med en gang jeg setter meg foran en skjerm og tastatur er kreativiteten borte, så da må jeg ha bestemt meg for hva jeg skal gjøre på forhånd.

Når jeg må sitte foran en skjerm er det pr. i dag  en ganske fullspekket MacBook Pro med M2 Chip. Jeg liker å jobbe fra forskjellige steder, så laptop fungerer best og Apple-produkter er så godt laget at de varer lenge. Den er bare fullspekket så jeg kan ha den i noen år ekstra.

For meg er det ofte mest moro etter at jeg er ferdig på datamaskinen, for da lager jeg deler og setter sammen fysiske ting. Det skjer stort sett i et lite 65 m³ verksted i kjelleren. Det er mye rart der nede, men hovedverktøyet er en [Datron Neo CNC maskin](https://www.datron.com/cnc-machines/datron-neo/). Den bruker jeg til maskinering av prototyper og små produksjons-serier. Det er også en liten dreiebenk som jeg holder på å bygge om med CNC styring, en 3D printer (Ultimaker 2), en industriell symaskin, sveiseutstyr og alt håndverktøy man trenger på mekanisk verksted.


<figure>
    <img src='/images/alan-gorman/image8.jpg'/>
    <figcaption>
        CNC maskin
    </figcaption>
</figure>

<figure>
    <img src='/images/alan-gorman/image4.jpg'/>
    <figcaption>
        Dreiebenk under ombygging til CNC
    </figcaption>
</figure>

<figure>
    <img src='/images/alan-gorman/image1.jpg'/>
    <figcaption>
        Noen deler jeg har produsert
    </figcaption>
</figure>

Jeg har bygget opp alt dette over tid, mye fordi jeg ble lei av å vente på å få deler fra andre, men også fordi man mister så mye informasjon og lærdom når man ikke har kontroll på produksjonsprosessen. En ingeniør som ikke kan lage deler er nesten like dumt som en programmerer som ikke kan kompilere og verifisere koden sin selv. OK det er kanskje litt ekstremt, men du skjønner kanskje hva jeg mener. Vi trenger ingeniører av alle slag. Teori er superviktig, men jeg synes det er mest givende å gjøre om teorien til praksis. Når jeg jobber på et prosjekt, leverer jeg ferdige deler satt sammen til et produkt og ikke bare tegninger på noe som kanskje eller kanskje ikke helt passer sammen eller fungerer.

Et av de viktigste verktøyene jeg bruker, som folk kanskje ikke tenker på som verktøy, er inspirasjonen jeg får fra alle mulige ting rundt meg. Dette kan være noe ute i naturen eller forskjellige objekter som ligger halvveis demontert rundt omkring på verkstedet (noen ville kanskje kalle det rot). Jeg liker også å sitte forskjellige steder å jobbe og flytter gjerne på meg om jeg står fast på et eller annet. Å sitte alene på et lite kontor med helt hvite vegger og ingenting inni er døden for all form for motivasjon og arbeidslyst. (Bilder eksempler av inspirasjon)

<figure>
    <img src='/images/alan-gorman/image11.jpg'/>
    <figcaption>
        Inspirasjon eller rot? (I)
    </figcaption>
</figure>

<figure>
    <img src='/images/alan-gorman/image12.jpg'/>
    <figcaption>
        Inspirasjon eller rot? (II)
    </figcaption>
</figure>

<figure>
    <img src='/images/alan-gorman/image10.jpg'/>
    <figcaption>
        Inspirasjon eller rot? (III)
    </figcaption>
</figure>


Om man skal være enda mer abstrakt så er et bra team og det rette mindsettet også viktige verktøy. Jeg blir helt gal av å høre folk si at noe er vanskelig. Det er ikke noe som er vanskelig, bare man bryter utfordringer ned i små nok biter til å forstå dem. Det eneste som er vanskelig å forstå er mennesker og hvordan vi behandler hverandre og verden, men det har ikke noe med verktøy å gjøre.

<Question3/>

Til skissing bruker jeg Sketchbook Pro og Photoshop. Det er noe med å jobbe for hånd, der man kanskje er litt mindre presis som hjelper til med ide-generasjon. Kanskje litt fordi det er tid til å la hjernen vandre litt mens man jobber og fordi det ofte blir “happy accidents” som åpner nye dører.

Til 3D bruker jeg [Blender](https://www.blender.org/) om jeg skal jobbe med utforming og proporsjoner eller til å rendre modeller og [Fusion 360](https://www.autodesk.no/products/fusion-360/) til engineering og programmering av CNC maskinen. Tidligere brukte jeg SolidWorks til engineering CAD, men jeg synes de stagnerte litt og lisenskostnaden var veldig høy. Finner jeg noe som funker bedre enn det jeg bruker i dag så prøver jeg det.

Jeg synes det er spennende med nyere verktøy som [Vizcom](https://www.vizcom.ai/) som kan hjelpe å generere og rendre konsepter ut ifra enkle skisser, men jeg har ikke rukket å lære det godt nok til å bruke det skikkelig i jobbsammenheng.

<Question4/>

Oi, drømmen er å kunne gjøre alt jeg har behov for med design og prototyping in-house og så ha et godt nettverk av partnere til produksjon. Jeg tror ikke jeg er så veldig langt unna det, men en skikkelig CNC dreiebenk og utstyr til overflatebehandling (eloksering av deler) hadde vært fint. Verkstedet er ikke helt ferdig bygget så jeg gleder meg veldig til å rekke å gjøre det.

På datamaskin-fronten ønsker jeg at Apple kunne samarbeide med Wacom og lage en eller annen for love child mellom MacBook Pro og Intuous. Kanskje i 16” tablet format så man kan sitte og skisse på den eller modellere i 3D med Wacom penn. Eller man kan sette den på et bord og bruke som vanlig maskin med ekstern tastatur og mus / 3D mus. iPad og Apple pen er ikke noen god opplevelse etter å ha brukt Wacom-produkter. Pokker Thomas, nå har du ødelagt søndagen min. Kanskje jeg må hacke sammen en prototype av dette med den gamle MacBooken.