---
title: 'Mikael Asbjørnsson-Stensland'
description: 'Gründer i Erke'
pubDate: 'Dec 13 2023'
heroImage: '/images/mikael-asbjornsson-stensland/portrait.jpg'
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';


<Question1/>

Jeg heter Mikael Åsbjørnsson-Stensland og er gründer i oppstartsselskapet Erke på Bryne. Jeg har holdt på med utvikling av digitale løsninger i 20 år.

I Erke lager vi innovative digitale løsninger for store og små bedrifter, i tillegg til å utvikle egne digitale produkter og tjenester. Min hverdag består av programmering, design, kundekontakt og virksomhetsstrategi, samtidig som jeg holder et iherdig øye med det meste som rører seg innen informasjonsteknologi.

Jeg er også veldig glad i film (noe av det beste jeg vet er å gå på kino!), og driver filmklubben [Opne Auge](https://opneauge.no/) på Bryne sammen med to andre filmentusiaster.

<Question2/>

Jeg har en MacBook Pro med en M1 Max chip, som er mer enn nok for alt av arbeid som jeg gjør (av og til når jeg skriver på en
kodesnutt i en tekstfil slår det meg hvor absurd det er å ha 57 milliarder transistorer til rådighet – men det kommer helt klart til gode innimellom).

Ellers har jeg en iPhone som jeg hovedsakelig bruker til å lese artikler og lurke på diskusjonsforum.

En maskin som jeg bruker hver dag er tredemølla som jeg har installert på kontoret. Jeg har opphevet pult og går mens jeg jobber – det føles fantastisk å holde kroppen i bevegelse gjennom hele arbeidsdagen. Anbefales!

<Question3/>

Mye av arbeidet mitt foregår i nettleseren (Chrome) og IDE-en ([Visual Studio Code](https://code.visualstudio.com/)).
Jeg tilbringer også mye tid i et utall CLI-verktøy knyttet til den tech-stacken jeg jobber med til enhver tid.

Nettsider jeg bruker mye tid på er webmail-klienten
(jeg er «[Inbox Zero](https://blog.superhuman.com/inbox-zero-method/)»-fanatiker), [Hacker News](https://news.ycombinator.com/) og [ChatGPT](https://chat.openai.com/).
Jeg hoarder tabs. Hovedsakelig artikler, kode-repositories og diskusjonstråder som jeg ønsker å se nærmere på.
Mobilappen jeg bruker mest er Safari – hvor jeg har hundrevis av åpne tabs til enhver tid (jeg oppdaget til min store forferdelse at når du når 500 stykk,
så begynner den å fjerne tabs for å gjøre plass til nye!). Jeg praktiserer faktisk «Tab Zero» også, det bare går veldig lang tid mellom hver gang jeg
faktisk når null (i snitt to ganger i året).

Når jeg ikke koder så driver jeg med grafisk design og illustrasjon. Da er [Inkscape](https://inkscape.org/) mitt foretrukne verktøy.

<Question4/>

Som nevnt tidligere er jeg opptatt av å holde meg i bevegelse gjennom dagen, og får en stor gevinst ut av å bruke tredemølla på kontoret.
Ideelt sett skulle jeg imidlertid knyttet arbeidsoppgavene mine mer direkte opp mot fysisk bevegelse.

Hva slags form dette skulle ta, er jeg usikker på. VR kan være svaret. Et annet svar kan være å dimensjonere opp en datamaskin til å fylle et helt rom, og involvere manuelle spaker og andre former for interaksjon.
Mange ville ansett noe slikt som et steg tilbake i utviklingen, men jeg tror det ville resultert i en mye mer tilfredsstillende og sunnere arbeidshverdag.
Kanskje bevegelsessensorer kunne tilført en ekstra dimensjon?

Se for deg et scenario hvor for eksempel en øvelse som «Inbox Zero» også kunne fungert som en treningsøkt,
hvor hver epost som skal behandles krever en bestemt yoga-sekvens eller et gitt antall push-ups.